ULKONA saisi luonnoksen mukaan harrastaa liikuntaa ja ulkoilla vapaasti, kunhan sen tekee yksin, samassa taloudessa asuvien kanssa tai yhden oman talouden ulkopuolisen kanssa.

Rajoitukset mutta myös vapaus ulkoilla olisivat voimassa ympäri vuorokauden.

Hallituksessa on myös keskusteltu, pitäisikö liikkumisrajoitus asettaa vain iltaan ja yöhön, sillä viranomaisten yksi keskeinen huoli on kotitalouksien juhlissa tapahtuvat, lisääntyvät

opioi tiedostoon tiedosto.txt jostain paljon tekstiä ja commitoi tiedosto
Poista nyt osa tiedoston tekstistä ja lisää tiedostoon hieman lisää tekstiä
commitoi muutosten jälkeen
HS:n tietojen mukaan hallituspuolueet eivät ole vielä täysin yksimielisiä kaikista rajoitusten yksityiskohdista.

Kiistaa on ollut muun muassa nuorten ja lasten asemasta. Muun muassa vasemmistoliitto on vaatinut, että koulut voisivat olla yhä varsin laajasti avoinna. Opetusministeri Jussi Saramo (vas) on sanonut, ettei hallitus enää jatkossa toteuta erillisiä koulusulkuja.

Lue lisää: Opetusministeri lupaa: Maaliskuun jälkeen hallitus sitoutuu siihen, ettei nuoria koskevia rajoituksia aseteta

HALLITUKSEN tavoitteena on, että eduskunta säätäisi ulkona liikkumista rajoittavan ja maskipakkoa edellyttävä erillislain viikon kuluessa siitä, kun se on lähetty eduskuntaan.

Laki tulisi ensi vaiheessa voimaan pääkaupunkiseudulla ja Turun alueella, joissa koronavirusepidemia on pahimmillaan.

Jos eduskunta erillislain hyväksyy, sen noudattamisen valvontaan tarvitaan todennäköisesti virka-apua muilta viranomaisilta ja mahdollisesti Puolustusvoimilta, koska poliisilla ei ole valvontaan riittäviä voimavaroja.

Lainvalmistelu on ollut varsin suppean ryhmän tiedossa, eivätkä edes kaikki ministerit ole tietoisia uudesta käänteestä.

Viikonlopun valmistelusta ei ole haluttu kertoa julkisuuteen, koska se voisi vaikeuttaa poliittisesti vaikean sovinnon saamista loppuyksityiskohdista hallituspuolueiden välillä. Myös puolueiden sisällä on säännöksistä ristivetoa.

Hallituspuolueista erityisesti vihreät, vasemmistoliitto ja Rkp ovat suhtautuneet liikkumisen rajoituksiin hyvin varauksellisesti.

Lue lisää: ”Tuntuisi älyttömältä, että kauppakeskukset voivat olla auki, mutta ihmisten liikkumista rajoitetaan” – hallituspuolueissakaan ei suurta intoa liikkumisrajoituksiin

Oppositiopuolue kokoomuksen puheenjohtaja Petteri Orpo kommentoi mahdollisia rajoituksia HS:lle sunnuntaina.

”Pitäisin todella ongelmallisena sitä, että miten niitä valvotaan. Poliisiko sitten pysäyttää ja haastattelee, että millä asialla olet liikkeellä? Näen sen kyllä ongelmallisena”, Orpo sanoo.

SEURAAVAN kerran hallituksen on määrä kokoontua maanantaina tai viimeistään tiistaina, jotta erillislaki saadaan mahdollisimman nopeasti eduskuntaan.

Ennen esitystä hallitus mahdollisesti kutsunee eduskuntaryhmät koolle.

Lain kiirehtimistä perustellaan myös aikataululla. Ravintolat on mahdollista avata tietyin aukiolorajoituksin maanantaina 29. maaliskuuta, mutta sen hallitus ilmeisesti haluaa erillislailla estää.

Eduskunnan perustuslakivaliokunta kiinnitti viimeksi maaliskuun puolivälissä hallituksen huomiota siihen, että se ei voi määrittää ylimmän valtioelimen eli eduskunnan lainsäädännön aikataulua.

YKSI keskeinen syy erillislakiin on, se että valmiuslaissa ei ole säännöstä, jonka nojalla voitaisiin määrätä pakollisesta maskin käytöstä
